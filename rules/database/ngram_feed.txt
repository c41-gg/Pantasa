Kasabay ng eleksyon ay ang pagusbong ng media at ang paggamit nito para sa politkal na dahilan, sa tamang paraan man o sa mali. Makikita ito sa mga pagdami ng impormasyon sa social media sites patungkol sa eleksyon at sa mga kandidatong tatakbo rito, mga palatastas na nagtataguyod ng isang partido o isang politiko,  fake news at mga paninira laban sa magkakalabang panig, manipulasyon ng inilalabas na impormasyon, at pagbabago ng pananaw sa kung anong katanggap-tanggap na impormasyon. Sa isang libro na sinulat ni Carlson, Robinson, at Lewis (2021) na nilalayong suriin ang naging epekto ng administasyong Trump sa industriya ng pamamahayag, nakita na dahil sa pagkatatag ng pagkakahiwalay sa ideyolohiya ng mga mamboboto ay nagkaroon ng kilusang right-winged na layon ang mga karamihan ng publiko na binubuo lamang ng mga ordinaryong mamamayan. nakita sa kanilang pagsusuri na dahil sa pagtaas ng gamit sa social media, nabago nito ang pananaw kung aling balita ang karapat-dapat maisapubliko at kung sino ang paniniwalaan. Dumagdag pa dito ang matagal nang nagyayaring pagbaba ng tiwala sa mismong industriya na ito na nagiging dahilan ng pagbaba. Ngunit napataas naman nito ang partisipasyon ng mga mamayan sa usapang politikal at sa pagboto mismo (Vaccari & Valerani, 2021). Makikita dito na malaki ang epekto ng midya sa sosyopolitkal na sitwasyon sa pilipinas. Malaki ang epekto ng midya sa pananaw ng publiko sa kasalukuyang sitwason ito ang ika nga, naghahasa ng politikal na kultura ng isang bansa (Guzun, 2021).
Ngunit di na ito bago, napakarami nang beses na ginamit ang midya ng mga mamumuno at kinontrol ng midya ang mismon mamumuno. Sa panahon ng rehimeng Marcos, tanging midya na kontrolado ng administrasyon ang maaring maipamahagi. Lahat ng mgapahayagan ay kontrolado ng militar at pinagpapatay din ang mga mamamahayag na magtatangkang sumulat at magpahayag laban sa administrasyon (Elemia, 2020). Sa isang pag-aaral naman na inilathala noong 1972 naisinigawa ni Dr. McCombs at Dr. Shaw (1972), nabuo nila ang Agenda-Setting Theory tumutukoy sa kakayahan ng mga naghahatid ng midya na impluwensyahan ang kahalagahan ng isang paksa sa paningin ng publiko. Sinusuportahan ito ng isang artikulong sinulat ni Robinson (1974) kung saan sinasabi nito na kahit na isama pa ang lahat ng salik, ang boto ng publiko ay nakadepende sa inilalabas ng mga pahayagan.
Kaya kung titignaan, parehong may kakayahan ang politika at midya na diktahan ang mangyayari sa isa’t isa. Maaring gamitin ng mga partido o ng gobyerno mismo ang midya sa kanilang kapakinabangan. Ang midya ay maari ding tawagin bilang kingmaker sa kakayahan nitong ilagay ang isa sa posisyon ng pagkapinuno at kontrolin ang daloy ng lipunan kung gustuhin man nito. Kaya layunin ng mga mananaliksik na alamin ang relasyon ng midya sa sitwasyong sosyopolitikal ng Pilipinas, mas lalo na’t palapit nanaman ang eleksiyon. Maliban dito, nilalayon ng mga mananaliksik na alamin kung paano ang naging takbo ng relasyon ng dalawang ito sa pagdaan ng mga panahon simula noong umusbong ang industriya ng telebisyon at pahayagan pagkatapos ng adminstrasyong Marcos.

